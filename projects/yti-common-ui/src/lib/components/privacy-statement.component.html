<h1>Zasebnost in varstvo osebnih podatkov</h1>
<p>Spoštovanje zasebnosti posameznikov, vključno z varovanjem vaših osebnih podatkov, je za državno upravo bistvenega pomena. Zavezani smo k varovanju podatkov ter zagotavljanju varnosti in zaupnosti.
   Vabimo vas, da se podrobneje seznanite z informacijami o obdelavi vaših osebnih podatkov. Pri zagotavljanju storitve PZSI glede osebnih podatkov veljajo Zakon o varstvu osebnih podatkov (ZVOP-2),
   za posameznike so pomembni zlasti členi 11 do 21, in Pravilnik o postopkih in ukrepih za zagotovitev varstva osebnih podatkov na Ministrstvu za digitalno preobrazbo.
   Platforma PZSI deluje v okviru standardov in politik informatike v državni upravi (<a href="https://www.gov.si/teme/informatika-v-drzavni-upravi/" target="_blank">https://www.gov.si/teme/informatika-v-drzavni-upravi/</a>).
</p>

<h2>Obisk spletnih mest PZSI</h2>
<p>Ob vsakem obisku spletne strani PZSI se v dnevniške datoteke spletnega strežnika, na katerem gostuje PZSI in s katerim upravlja Ministrstvo za digitalno preobrazbo, avtomatsko shranjujejo nekateri vaši podatki:</p>
<ul>
    <li>IP številka - številka, ki identificira posamezen računalnik oz. drugo napravo na spletu,</li>
    <li>obisk spletnih strani,</li>
    <li>nastavitve brskalnika in informacije o operacijskem sistemu računalnika ali mobilnega aparata,</li>
    <li>čas obiska.</li>
</ul>
<p>Tako zbranih podatkov ne povezujemo z drugimi podatki. Podatki se hranijo 30 dni od obiska spletne strani.</p>

<h2>Vpis v spletna mesta PZSI</h2>
<p>Orodje za upravljanje pravic v platformi interoperabilnosti določa pravice dostopa do platforme za organizacije in njihove uporabnike. Za urejanje podatkov v orodjih platforme za semantično interoperabilnost (PZSI) je potrebna avtentikacija uporabnika in pravice, specifične za posamezno orodje.</p>
<p>Uporabniške vloge za upravljanje pravic so:</p>
<ul>
    <li>Skrbnik organizacije (skrbnik pravic, pravice za urejanje vseh vsebin v organizaciji)</li>
    <li>Urednik terminologije</li>
    <li>Urednik besednjaka podatkov</li>
    <li>Urednik referenčnih podatkov</li>
    <li>član</li>
</ul>
<p>Za uporabo orodij platforme za interoperabilnost se mora organizacija uporabnica registrirati in sprejeti pogoje uporabe platforme. Določen uporabnik organizacije zaprosi ponudnika storitev za pravico, da postane glavni uporabnik organizacije. Glavni uporabnik organizacije nato sprejema zahteve in dodeljuje pravice za dostop do orodij drugim uporabnikom v svoji organizaciji.</p>
<p>Preverjanje pristnosti uporabnikov se izvaja v storitvi SI-PASS (glej <a href="https://www.si-trust.gov.si/sl/" target="_blank">https://www.si-trust.gov.si/sl/</a>). Platforma PZSI uporablja podatke SI-PASS za upravljanje dostopa do platforme.</p>
<p>V platformi PZSI se po prijavi uporabnika shranjujejo naslednji podatki:</p>
<ul>
    <li>ime in priimek</li>
    <li>elektronski poštni naslov, ki je povezan z uporabljenim digitalnim potrdilom</li>
    <li>organizacija, s katero je povezan uporabnik</li>
    <li>vrsta vloge za posamezni modul</li>
    <li>komentarji, če so bili objavljeni s strani uporabnika</li>
</ul>
<p>Namen teh postopkov je zagotavljanje varnosti omrežja in informacij, tj. omogočiti zaznavanje in preprečevanje neavtoriziranih dostopov, ki lahko ogrozijo dostopnost, celovitost in zaupnost shranjenih ali prenesenih osebnih podatkov ter varnost s tem povezanih storitev, ki so dostopne prek teh omrežij in sistemov.</p>
<p>Takšna obdelava je nujna za izvajanje javnih nalog državne uprave.</p>
<p>Osebni podatki se shranjujejo za obdobje, ki ga je upravljalec platforme določil kot nujnega in primernega. Čas hrambe je določen v obsegu 2 let po izbrisu podatkov oziroma od zadnje prijave.</p>
<p>Podatki o komentarjih se shranjujejo dokler krog komentiranja ni izbrisan.</p>

<h2>Prejemanje e-poštnih obvestil o spremembah vsebine</h2>
<p>Platforma PZSI zagotavlja storitev prejemanja e-poštnih obvestil o novih objavah oziroma spremembah vsebin na platformi uporabnikom, ki so se na to storitev naročili.</p>
<p>Osebni podatek e-poštni naslov prejemnika obdelujemo izključno za namene obveščanja o novih objavah na platformi.</p>
<p>Osebne podatke (naslov elektronske pošte) obdelujemo na podlagi posameznikove privolitve, torej skladno s prvim in tretjim odstavkom 6. člena Zakona o varstvu osebnih podatkov (ZVOP-2) in točko a) prvega odstavka člena 6 Splošne uredbe o varstvu osebnih podatkov (GDPR).</p>
<p>Podatki o vaši elektronski pošti se shranjujejo, dokler se od storitev obveščanja po e-pošti ne odjavite, in sicer tako, da v predmetnem modulu kliknete na gumb »Izberite akcijo« in na njej izberete »Odstranite naročnino na e-poštna obvestila«.</p>

<p>
  Podatki o upravljavcu osebnih podatkov:
</p>
<p>
  Ministrstvo za digitalno preobrazbo<br>
  Davčna ulica 1<br>
  1000 Ljubljana<br>
  <a href="https://www.gov.si/drzavni-organi/ministrstva/ministrstvo-za-digitalno-preobrazbo/o-ministrstvu-za-digitalno-preobrazbo/" target="_blank">Spletna stran</a><br>
  T: 01 555 58 00<br>
  Email: <a href="mailto:gp.mdp@gov.si">gp.mdp&#64;gov.si</a><br>
</p>

<p>
  Jan Jakil<br>
  pooblaščenec za varstvo osebnih podatkov<br>
  01 555 58 07<br>
  Email: <a href="mailto:gp.mdp@gov.si">gp.mdp&#64;gov.si</a><br>
</p>
